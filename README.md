# Projekt-Autoskola

### Opis problema
U današnje vrijeme svakodnevno se susrećemo s aktivnostima koje uključuju interakcije s bazom podataka. Olakšano rezerviranje on-line karata za kino, putovanje ili pak smještaja u hotel omogućuje nam upravo korištenje baze podataka. Vođenje evidencije o podacima vrlo je važno za svaku ustanovu, pa tako i za autoškolu. Cilj ovog projekta je osmisliti i prikazati realizaciju baze podataka koja bi mogla poslužiti za upravljanje autoškolom te voditi sve potrebne podatke o zaposlenicima i poslovima koje obavljaju. Svaka autoškola želi se istaknuti te svoju ponudu izdvojiti od ostalih autoškola i tako privući što veći broj polaznika. Kako bi to uspjela potrebno je ostaviti što bolji utisak na dosadašnje polaznike, što omogućava upravo prijateljski odnos zaposlenika i polaznika, kvaliteta automobila koja pružaju i naravno sama stopa dosadašnje prolaznosti koja se prati u bazi podataka. Teorijska nastava se obično izvodi u posebnoj učionici, gdje predmet na uobičajeni školski način tumače predavači autoškole. Polaznik kako bi mogao pristupiti predavanjima i polaganju ispitne vožnje dužan je uplatiti određenu cijenu koja ovisi o kategoriji, ali i načinu plaćanja stoga je potrebno voditi bilješke i o tome plaća li polaznik gotovinom, karticom, jednokratno ili na rate. Svaki zaposlenik (instruktor) u vlasništvu je jednog ili više automobila o kojima se također vodi detaljna evidencija. Za ovaj projekt pojednostavnila sam bazu podataka i svela je na osnovne entitete. Svaka autoškola može pratiti svoje timove, koji čine instruktor/instruktorica, automobil i polaznik/polaznica.

Zadatak je omogućiti direktorima, ljudima koji pohađaju autoškole, ali i tvrtkama koje se bave sličnim poslovima u vezi automobila, lagani pristup podacima koji povezuju sve navedene stavke pomoću smislenog i jednostavnog prikaza baze podataka. Model takve baze povezao bi polaznika, njegov put do vozačke dozvole s pripadajućim instruktorom i njegovim automobilom.
